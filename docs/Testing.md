# TESTING

La fase di testing non è un'entità separata e isolata all'interno del ciclo di sviluppo del software, ma piuttosto interagisce strettamente con tutte le altre fasi. Il testing, quindi, è stato incorporato durante l'intero processo di sviluppo per garantire che ogni fase fosse stata eseguita correttamente e che il prodotto finale fosse funzionante e affidabile. 

Di seguito più in dettaglio le attività di testing svolte dal team:  

### Requisiti
Durante la fase di ingegneria dei requisiti, il team si è assicurato che i requisiti fossero coerenti con gli obiettivi del software, corretti e coprissero l’interezza delle funzionalità del sistema   

### Progettazione
Durante la fase di progettazione, il team si è concentrato sull’analisi del design per individuare potenziali problemi di implementazione e per assicurarsi che soddisfacesse a pieno i requisiti   

### Implementazione
Durante tutta la fase di implementazione sono stati svolti test unitari sui singoli metodi, test di integrazione fra le varie parti e infine test di sistema per assicurarsi che l’esperienza dell’utente finale soddisfacesse gli obiettivi iniziali e le aspettative del team   

### Unit test
I test unitari di fondamentale importanza sono stati svolti con JUnit. Hanno coperto principalmente due aspetti critici del progetto: il corretto funzionamento e le funzionalità dell’interfaccia grafica e l’affidabilità delle azioni svolte sul database. Più in dettaglio, per quanto riguarda l’interfaccia grafica è stata testata la corretta visione delle varie interfacce, il funzionamento del click dei pulsanti e la logica di selezione esclusiva dei campi all’interno del filtro. Invece, per quanto riguarda il database, sono stati testati metodi essenziali come l’inserimento e la rimozione delle felpe. 

