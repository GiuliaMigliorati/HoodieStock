# MANUTENZIONE

La manutenzione del software è una fase fondamentale che non si limita alla correzione dei guasti. Gran parte della manutenzione si occupa di soddisfare i requisiti degli utenti nuovi o modificati e di adattare il software a un ambiente modificato. Si tratta di evoluzione, piuttosto che solo di manutenzione.

Generalmente ci sono quattro tipi di manutenzione: 

•	Correttiva = riparazione di guasti riscontrati  
•	Adattiva = adattamento del software ai cambiamenti nell’ambiente  
•	Perfettiva = adattamento ai requisiti degli utenti nuovi o modificati  
•	Preventiva = cura di attività volte ad aumentare la manutenibilità del sistema  

Tuttavia, nel nostro particolare caso in cui il software ha ancora vita troppo breve per vedere utenti ed ambiente modificati, la fase di manutenzione ha assunto un carattere prettamente correttivo e preventivo. Il team ha dedicato gran parte del tempo a disposizione alla ricerca di bug o di funzionalità non correttamente implementate e alla loro conseguente riparazione. 

## Azioni preventive

Per quanto riguarda le azioni preventive, invece, sono state messe in atto alcune best practice:

•	Scrittura di codice chiaro: utilizzo di nomi di variabili e funzioni descrittivi che riflettano il loro scopo e utilizzo    
•	Commenti: utilizzo di commenti per rendere esplicito il funzionamento di determinati punti critici   
•	Test: svolgimento regolarmente di test per verificare che tutto funzioni correttamente e che soddisfi le esigenze dell’utente   
